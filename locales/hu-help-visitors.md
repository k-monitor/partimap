## Segítség a felmérések kitöltéséhez {.mb-5}

A PARTIMAP térképes kérdőívvel a hagyományos kérdőívkérdések mellett térképes jelölésekkel is elmondja véleményét. Az alábbi leírás ehhez nyújt segítséget.

A kérdőív első lapján a továbblépéshez el kell fogadnia a felhasználási feltételeket és az adatkezelési tájékoztatót. A munkalapok között az alul lévő, kék tovább és vissza gombokkal (<span class="bg-primary rounded text-white mx-1 p-1"><i class="fas fa-fw fa-chevron-left"></i></span><span class="bg-primary rounded text-white mx-1 p-1"><i class="fas fa-fw fa-chevron-right"></i></span>) navigálhat.
A hagyományos kérdőívkérdéseket tartalmazó munkalapok kitöltése megfelel a hasonló felületeknek. Kövesse az útmutatást és válaszoljon szöveggel, számmal, vagy a megadott számú válasz bejelölésével, illetve saját egyéb válasz megadásával!

A csillaggal jelölt kérdésekre kötelező a válaszadás, enélkül nem lehet továbblépni a következő munkalapra, vagy beküldeni a válaszokat.

Ha a kérdőív gazdája engedélyezte, hogy lássuk a korábbi válaszok statisztikáit, a továbblépés után a munkalapon a kérdések helyett az összegyűjtött válaszok adatai lesznek láthatóak. Újból a tovább gombra kattintva léphetünk a következő oldalra.


### Térképes elemek böngészése, értékelése

Egyes munkalapokon a térképre felrajzolt elemek között böngészhetünk. A térkép jobb alsó sarkában a szürke térkép gombra (<span class="bg-dark rounded text-white mx-1 p-1"><i class="fas fa-fw fa-map"></i></span>) kattintva válthatunk az alaptérképek között (pl. fekete-fehér, szatellit, topográfiai vagy útvonalakat tartalmazó hátteret állíthatunk be). A nagyítás és kicsinyítés ikonra (<span class="bg-dark rounded text-white mx-1 p-1"><i class="fas fa-fw fa-plus"></i></span><span class="bg-dark rounded text-white mx-1 p-1"><i class="fas fa-fw fa-minus"></i></span>) kattintva, vagy két ujjal zoomolva beállíthatjuk a megfelelő léptéket.

Az elemekhez leírás tartozhat, amit a térképen az elemre kattintva, vagy az oldalsávban a Térkép elemei fiókjaira kattintva lehet elolvasni.

Ha a kérdőív azt kéri, hogy értékeljük a térkép elemeit, ezt is az oldalsáv fiókjaiban tehetjük meg.

- Értékelés csillagokkal: az utasításokat követve az elemet a megadott számú csillagok meghatározta skálán tudjuk értékelni.
- Like/dislike értékelés: pozitív (<i class="fas fa-fw fa-thumbs-up text-success"></i>) vagy negatív (<i class="fas fa-fw fa-thumbs-up fa-flip-both text-danger"></i>) értékelést adhatunk az elemekhez.

Ha a kérdőív gazdája engedélyezte, hogy lássuk a korábbi válaszok statisztikáit, a továbblépés után a munkalapon a fiókokban az összegyűjtött válaszok adatai lesznek láthatóak. Újból a tovább gombra kattintva léphetünk a következő oldalra.


### Mobilnézet

Amennyiben táblagépen vagy mobiltelefonon tölti ki a felmérést, a kérdéseket és utasításokat tartalmazó oldalsáv és a térképes nézet között az elrejt
(<span class="bg-white rounded mx-1 p-1"><i class="fas fa-fw fa-angle-double-left"></i></span>)
és a kinyit
(<span class="bg-dark rounded mx-1 p-1 text-white"><i class="fas fa-fw fa-angle-double-right"></i></span>)
gombokkal lehet váltani. A térképen a jelzett elemekre kattintva, némi késleltetéssel megjelenik az elemhez tartozó leírás és értékelési lehetőség.

A következő oldalra továbblépni a kinyitott oldalsáv alján van lehetőség.


### Rajzolás a térképre

Mindig törekedjen arra, hogy minél pontosabban helyezze el a kért jelölést. Szükség esetén egere görgőjével, a +/- gombok segítségével vagy két ujjal zoomolva közelítsen a térképre!


#### Pont felrajzolása {#pont}

A projekt gazdája azt várja Öntől, hogy konkrét helyeket jelöljön meg a térképen.

Ezt az oldalsávban az erre vonatkozó utasítás mellett található, piros alapon fehér gombostűre
(<span class="bg-danger rounded text-white mx-1 p-1"><i class="fas fa-fw fa-map-marker-alt"></i></span>)
kattintva tudja megtenni. Ezt követően kattintson a térképen arra a helyre, amelyet meg kíván jelölni a feltett kérdésnek megfelelően. Egyszeri kattintással tudja lehelyezni a pontot, ezt követően a jobb oldalon megnyíló párbeszédablakban indoklást fűzhet a megjelölt helyhez.

A jelölést a Mentés gombra kattintva eltárolhatja, vagy az Elem törlése gombra kattintva törölheti. Ezt követően újabb jelölést adhat a térképhez.


#### Vonal felrajzolása {#vonal}

A projekt gazdája azt várja Öntől, hogy egy vonalszakasszal jelöljön meg valamit a térképen.

Ezt az oldalsávban az erre vonatkozó utasítás mellett található, kék alapon fehér vonalra (<span class="bg-primary rounded text-white mx-1 p-1"><i class="fas fa-fw fa-route"></i></span>) kattintva tudja megtenni. A térképen egyszeri kattintással helyezze le a vonal kezdőpontját, majd további kattintásokkal jelölje be a szakasz köztes pontjait. Végül a végpontra történő dupla kattintással zárja le a vonalat.

<div class="row mb-5">
	<div class="col-12 col-lg-10 mx-auto mt-4">
		<figure class="figure">
			<img alt="Vonal felrajzolása" class="figure-img img-fluid rounded shadow-sm" src="/help/line.png">
			<figcaption class="figure-caption text-center">
				Vonal felrajzolása
			</figcaption>
		</figure>
	</div>
</div>

A vonal lezárását követően a megnyíló párbeszédablakban indoklást fűzhet a megjelölt elemhez. A jelölést a Mentés gombra kattintva eltárolhatja, vagy az Elem törlése gombra kattintva törölheti. Ezt követően újabb jelölést adhat a térképhez.


#### Terület felrajzolása {#alakzat}

A projekt gazdája azt várja Öntől, hogy jelöljön körbe egy területet, amely releváns a feltett kérdés szempontjából.

Ezt az oldalsávban az erre vonatkozó utasítás mellett található, zöld alapon fehér körbezárt alakzatra
(<span class="bg-success rounded text-white mx-1 p-1"><i class="fas fa-fw fa-draw-polygon"></i></span>)
kattintva tudja megtenni. A térképen egyszeri kattintással helyezze le az alakzat kezdőpontját, majd további kattintásokkal jelölje ki a határpontokat, végül a kezdőpontra való újbóli kattintással zárja le a területet.

<div class="row mb-5">
	<div class="col-12 col-lg-10 mx-auto mt-4">
		<figure class="figure">
			<img alt="Poligon felrajzolása" class="figure-img img-fluid rounded shadow-sm"
				src="/help/polygon.png">
			<figcaption class="figure-caption text-center">
				Poligon felrajzolása
			</figcaption>
		</figure>
	</div>
</div>

A terület lezárását követően a megnyíló párbeszédablakban indoklást fűzhet a megjelölt elemhez. A jelölést a Mentés gombra kattintva eltárolhatja, vagy az Elem törlése gombra kattintva törölheti. Ezt követően újabb jelölést adhat a térképhez.

Amennyiben befejezte az elemek hozzáadását, az oldalsáv alján található kék nyíllal tud a következő lapra lépni.
