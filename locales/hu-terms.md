# I. Felhasználási feltételek

## 1\. A Partmap célja

A közpénzek átlátható felhasználásáért küzdő [K-Monitor Közhasznú Egyesület](http://www.k-monitor.hu/) által kifejlesztett PartiMap egy olyan ingyenes, nyílt forráskódú szoftver, ami könnyen kezelhető digitális kérdőíves felületet biztosít, különösen település- és közlekedés-fejlesztéssel kapcsolatos témákban. Célja, hogy a lakosság mindennapi életét érintő közösségi fejlesztések tervezésébe és értékelésébe könnyebben lehessen bevonni az érintetteket, érdemben megjelenítve az igényeiket, hogy ezzel a közpénzeket hatékonyabban, ezen igényekre figyelemmel használhassák fel.

## 2\. A felhasználás feltételei

A Felhasználási feltételek elfogadásával a szolgáltatás használója (a továbbiakban: Használó) elfogadja, hogy a Partimap.eu felület célja a fenti célok elérése. Erre tekintettel a Használó a szolgáltatás használata során is ezen célok szem előtt tartásával jár el.

A Használó a Felhasználási feltételek elfogadásával tudomásul veszi, hogy a szolgáltatáson keresztül megosztott tartalmai a nyilvánosság számára szabadon felhasználhatóak, valamint hogy a szolgáltatást közvetlen anyagi haszonszerzésre nem használhatja.

A K-Monitor Közhasznú Egyesület a Használó által megosztott tartalmakon - a felhasználási feltételek megsértésének esetein kívül - módosításokat nem végez, a keletkező adatokat kutatáshoz nem használja fel és nem hozza nyilvánosságra. A Használó tudomásul veszi, hogy K-Monitor Közhasznú Egyesület a PartiMap Használók létszámára vonatkozó adatokat összesítheti, az aggregált adatokat elemezheti, nyilvánosan közzéteheti.

A Használó a Felhasználási feltételek elfogadásával kötelezettséget vállal arra, hogy a szolgáltatás használata során tiszteletben tartja mások jogait, így különösen az emberi méltósághoz, személyes adatok védelméhez, valamint a szellemi alkotásokhoz fűződő jogokat.

A Használó a Felhasználási feltételek elfogadásával úgy nyilatkozik, hogy a szolgáltatást személyes adatok gyűjtésére, kezelésére nem használja.

## 3\. Felhasználási feltételek megsértése

A K-Monitor Közhasznú Egyesületet harmadik személyekkel szemben nem terheli felelősség a Használó által létrehozott és nyilvánossá tett tartalmakkal kapcsolatban.

Ugyanakkor ha a Használó a fenti feltételeket megszegi, a K-Monitor Közhasznú Egyesület a Használó előzetes felszólítása nélkül jogosult a Használó vonatkozásában a szolgáltatás biztosítását megszüntetni. A K-Monitor Közhasznú Egyesület a jogellenesnek vagy a fenti feltételeket sértőnek tartalmat a felületről a Használó előzetes felszólítása nélkül is eltávolíthatja.

# II. Adatkezelési tájékoztató

## 1\. A tájékoztató célja

Az adatkezelési tájékoztató a K-Monitor Közhasznú Egyesület (székhely: 1077 Budapest, Rózsa u. 8., a továbbiakban Adatkezelő) által üzemeltetett www.partmap.eu oldalon elérhető szolgáltatás (a továbbiakban: Szolgáltatás) európai uniós szabályokkal összhangban álló adatkezelési gyakorlatát ismerteti.

Az adatvédelmi tájékoztató célja azon adatvédelmi-, adatfeldolgozási és adatkezelési szabályok meghatározása, amelyek betartását az Adatkezelő és a felületen regisztrált felhasználó (a továbbiakban: Felhasználó) mint Egyedi adatkezelő vállalja és magára nézve kötelezőnek ismeri el.

## 2\. Az adatkezelő

Általános adatkezelő: K-Monitor Közhasznú Egyesület

Székhely: 1077 Budapest, Rózsa u. 8.

Iroda és levelezési cím: 1062 Budapest, Bajza utca 23.

Tel.: +36 1 789 5005

E-mail: <a href="&#109;&#x61;&#x69;&#108;&#116;&#111;&#58;&#x69;&#110;&#x66;&#x6f;&#x40;&#x6b;&#45;&#109;&#111;&#110;&#x69;&#x74;&#x6f;&#x72;&#x2e;&#x68;&#x75;">&#x69;&#110;&#x66;&#x6f;&#x40;&#x6b;&#45;&#109;&#111;&#110;&#x69;&#x74;&#x6f;&#x72;&#x2e;&#x68;&#x75;</a>

Honlap: [k-monitor.hu](http://www.k-monitor.hu/)

Ha jelen adatkezelési tájékoztatóval kapcsolatban kérdései vannak, kérjük a fenti elérhetőségek valamelyikén vegye fel velünk a kapcsolatot!

Egyedi adatkezelő:

Az adott Projekt vonatkozásában adatkezelőnek minősül a Projektet létrehozó és működtető Felhasználó is:

$_PROJECT_DATA_PROCESSOR_$

## 3\. Fogalom-meghatározások

Személyes adat: azonosított vagy azonosítható természetes személyre („érintett") vonatkozó bármely információ; azonosítható az a természetes személy, aki közvetlen vagy közvetett módon, különösen valamely azonosító, például név, szám, helymeghatározó adat, online azonosító vagy a természetes személy testi, fiziológiai, genetikai, szellemi, gazdasági, kulturális vagy szociális azonosságára vonatkozó egy vagy több tényező alapján azonosítható.

Adatkezelés: az adaton végzett bármely művelet vagy a műveletek összessége, így különösen gyűjtése, felvétele, rögzítése, rendszerezése, tárolása, megváltoztatása, felhasználása, lekérdezése, továbbítása, nyilvánosságra hozatala, összehangolása vagy összekapcsolása, zárolása, törlése és megsemmisítése, valamint az adat további felhasználásának megakadályozása, fénykép-, hang- vagy képfelvétel készítése, valamint a személy azonosítására alkalmas fizikai jellemzők rögzítése.

Adatkezelő: az adatkezelést az Adatkezelő és az egyedileg a Felhasználó által egyedileg létrehozott "Projekt" vonatkozásában a Felhasználó végzi.

Adatfeldolgozás: az adatkezelési műveletekhez kapcsolódó technikai feladatok elvégzése, függetlenül a műveletek végrehajtásához alkalmazott módszertől és eszköztől, valamint az alkalmazás helyétől, feltéve hogy a technikai feladatot az adaton végzik.

Felhasználó: az a természetes személy, aki az Adatkezelő www.partmap.eu felületén keresztüli szolgáltatásait regisztrált felhasználóként igénybe veszi, ennek keretében az Adatkezelő tudomására hozhatja személyes adatát, és a Látogató által kitöltendő kérdőívet hoz létre.

Harmadik fél: az a természetes vagy jogi személy, közhatalmi szerv, ügynökség vagy bármely egyéb szerv, amely nem azonos az érintettel, az adatkezelővel, az adatfeldolgozóval vagy azokkal a személyekkel, akik az adatkezelő vagy adatfeldolgozó közvetlen irányítása alatt a személyes adatok kezelésére felhatalmazást kaptak.

Használó: a Felhasználó és a Látogató együttesen.

Az érintett hozzájárulása: az érintett akaratának önkéntes, konkrét és megfelelő tájékoztatáson alapuló és egyértelmű kinyilvánítása, amellyel az érintett nyilatkozat vagy a megerősítést félreérthetetlenül kifejező cselekedet útján jelzi, hogy beleegyezését adja az őt érintő személyes adatok kezeléséhez.

Különleges adat: A faji vagy etnikai származásra, politikai véleményre, vallási vagy világnézeti meggyőződésre vagy szakszervezeti tagságra utaló személyes adatok, valamint a természetes személyek egyedi azonosítását célzó genetikai és biometrikus adatok, az egészségügyi adatok és a természetes személyek szexuális életére vagy szexuális irányultságára vonatkozó személyes adatok.

Látogató: az a természetes személy, aki az Adatkezelő www.partmap.eu felületén keresztüli szolgáltatásait nem regisztrált felhasználóként igénybe veszi, és ennek keretében az Adatkezelő és a Felhasználó tudomására hozza személyes adatnak nem minősülő adatait.

Projekt: a Felhasználó által a regisztrációt követően egyedileg létrehozott, egyedi URL címen megjelenő felület, amely Kérdőívet tartalmaz, melyet a Látogatók regisztráció nélkül kitölthetnek.

Regisztráció: az az elektronikus művelet, melynek elvégzésével a Felhasználó elfogadja az Adatkezelő által meghatározott Felhasználási feltételeket, valamint az Adatkezelési tájékoztatót.

## 4\. A kezelt és feldolgozott adatok köre, valamint az adatkezelés célja

4.1. A Szolgáltatással végezhető tevékenységek szerinti bontásban az **Adatkezelő** az alábbi adatokat kezeli:

**Regisztráció elvégzésekor megadott személyes adatok**

A regisztrációkor rögzítésre és tárolásra kerül a Felhasználó neve, email-címe, valamint az általa megadott jelszó. A Felhasználó neve és e-mail címe a Projekt részét képező kérdőív adatkezelési tájékoztatójában a Látogatók számára hozzférhetően feltüntetésre kerül. A Szolgáltatás használatához profilkép feltöltése nem szükséges. Az adatkezelési tájékoztató elfogadása előre ki nem töltött, kötelező jelölőnégyzet elfogadásával történik.

Cél: A Felhasználó által megadott személyes adatok kezelése az Adatkezelő által a rendszerben történő azonosításhoz, esetlegesen az Adatkezelő által kezdeményezett kapcsolat-felvételhez, illetve a Projekt részét képező kérdőívet kitöltő Látogatók tájékoztatásához szükséges.

Az adatkezelés jogalapja: a Felhasználó önkéntes hozzájárulása.

Az adatkezelés időtartama: a Felhasználó általi visszavonásig, de legfeljebb 5 évig.

Jogellenes, megtévesztő személyes adat használata esetén vagy a Felhasználó által elkövetett, az Adatkezelő működését, tevékenységét és céljai megvalósítását veszélyeztető cselekménye esetén az Adatkezelő jogosult a Felhasználó adatait haladéktalanul törölni, ugyanakkor -- bűncselekmény gyanúja vagy polgári jogi felelősség gyanúja esetén -- jogosult az adatokat a lefolytatandó eljárás időtartamára megőrizni is.

**A Projekt és Kérdőív létrehozása során megadott adatok**

A Felhasználó regisztrációt követően űrlap szerkesztése útján kérdőívet hozhat létre, melyek tartalmát a Felhasználó saját maga határozza meg az Adatkezelő által meghatározott Felhasználási feltételek tiszteletben tartásával. A Felhasználó által a Projektekhez tartozó űrlapon és a nyilvánosság számára hozzáférhető kérdőíven elérhető tartalom lehet szöveges és vizuális tartalom. A Felhasználó az általa létrehozott kérdőívben - a Felhasználási feltételekkel egyezően - a Látogatóktól személyes adataik megadását nem kérheti.

**A szolgáltatás használatának technikai adatai**

**Naplózás**

A Szolgáltatás használata során a rendszer rögzíti a Felhasználó számítógépének IP-címét, a látogatás kezdő és befejező időpontját, illetve egyes esetekben --- a Felhasználó számítógépének beállításától függően --- a böngésző és az operációs rendszer típusát. Ezen adatokat a rendszer automatikusan naplózza.

**Beágyazott szolgáltatások által rögzített adatok**

A Szolgáltatás használatakor - a Felhasználó böngészőjének és számítógépének beállításaitól függően - különböző beágyazott szolgáltatások vannak jelen. Ezek az oldal optimális használatához szükséges szolgáltatások:

*   [Google Fonts](https://developers.google.com/fonts/faq#what_does_using_the_google_fonts_api_mean_for_the_privacy_of_my_users) (egyedi betűtípus megjelenítése)
*   [Google reCAPTCHA v3](https://policies.google.com/privacy) (a spam és a visszaélésszerű üzenetek csökkentésére )

A beágyazott szolgáltatásokat nyújtó szervezetek a fenti link-eken elérhető saját adatkezelési tájékoztatóval és privacy policy-val rendelkeznek a szolgáltatás nyújtása közben rögzített és kezelt adatok tekintetében, de ezekhez az Adatkezelő nem fér hozzá és az adatokat nem használja fel. Ezek a szolgáltatások továbbá - a Felhasználó döntése szerint - a böngésző megfelelő beállításaival kikapcsolhatóak, de az oldal használatának minőségi romlásához vezetnek.

**Tracking**

Az oldal használata során használunk az oldalon folytatott forgalom és tevékenység követésére (tracking) is eszközöket azért, hogy a látogatottsági adatok statisztikáit anonimizáltan megismerjük:

* [Google Analytics](https://analytics.google.com/analytics/web/) az IP címek titkosított és részleges rögzítésével az oldal látogatottsági statisztikáit generál. Az alkalmazással rögzíthető és tárolható adatokból egyebet nem használunk fel. Az anonimizált statisztikákat 1 évig tároljuk.

A tracking adatokat Adatkezelőként nem kapcsoljuk össze személyes adatokkal, ám az esetleges további felhasználásukra vonatkozóan nem rendelkezünk döntési jogosultsággal. Ezekkel az adatokkal kapcsolatban a beágyazott alkalmazások fejlesztői \[Google LLC ("Google"); székhelye: 1600 Amphitheatre Parkway, Mountain View, CA 94043, Amerikai Egyesült Államok) adatvédelmi elvei és szabályzatai irányadók. Amennyiben a Felhasználó tracker nélkül akarja használni az oldalt, lehetősége van kifejezett [opt out](https://tools.google.com/dlpage/gaoptout) -ra.

**Sütik**

Sütiket az oldal kizárólag a Felhasználó általi belépés eltárolására használ és azokat 30 nap elteltével automatikusan törli.

4.2. A Szolgáltatással végezhető tevékenységek szerinti bontásban az **Adatkezelő és a regisztrációt követően Felhasználó** az alábbi adatokat kezeli:

A Látogató által a kérdőív kitöltése során megadott adatok

Az Adatkezelő és a Felhasználó a Felhasználó által egyedileg létrehozott kérdőíven keresztül a Látogatók által válasz formájában megadott adatokat megismeri és kezeli. A válaszok a Felhasználási feltételeknek megfelelően nem tartalmazhatnak személyes adatokat.

4.3. A **nyilvánosság** által megismerhető adatok

A Látogatók által a Felhasználó által létrehozott kérdőív kitöltésén keresztül megadott adatok aggregált módon, összesítő formában a www.partimap.eu felületen a nyilvánosság számára megismerhetőek. Ezen adatokat a nyilvánosság bármely tagja szabadon használhatja fel.

## 5\. Az adatkezelő által igénybe vett adatfeldolgozók

Név: Haluska György

Elérhetőség: +36-20-9465935

A Linux Hungary Kft. biztosít tárhelyszolgáltatást a [www.partimap.eu](http://www.partimap.eu/) üzemeltetéséhez.

## 6\. Az adatkezeléssel kapcsolatos jogok

A Felhasználót az adatok kezelésének ideje alatt az alábbi jogok illetik meg:

*   tájékoztatás és hozzáférés joga: a Felhasználó a vele kapcsolatban tárolt személyes adatokról tájékoztatást kérhet, valamint kérheti azok másolatának átadását;

*   helyesbítéshez való jog: a Felhasználó kérheti a vele kapcsolatban tárolt személyes adatok helyesbítését, ha azok nem pontosak vagy nem teljesek. Amennyiben a Felhasználó az Adatkezelő részére olyan személyes adatot is a rendelkezésére bocsát, amely az adatkezelés céljához nem szükséges, azt az Adatkezelő törli.

*   elfeledtetéshez való jog: Felhasználó kérheti, hogy az Adatkezelő törölje a róla tárolt adatokat az adatbázisából, különösen ha az adatkezeléshez adott korábbi hozzájárulását visszavonja vagy az adatok kezelése jogellenes módon történik.

*   adatkezelés korlátozásának joga: a Felhasználó kérheti az adatkezelés korlátozását, ha a) vitatja a személyes adatok pontosságát és az Adatkezelés korlátozását kéri arra az időre, amíg az Adatkezelő ellenőrzi a személyes adatok pontosságát; b) az adatkezelés jogellenes, de a Felhasználó ellenzi az adatok törlését, és ehelyett kéri azok felhasználásának korlátozását; c) az Adatkezelőnek már nincs szüksége a személyes adatokra adatkezelés céljából, de a Felhasználó igényli azokat jogi igények előterjesztéséhez, érvényesítéséhez vagy védelméhez;

*   adathordozhatósághoz való jog: személyes adatok automatizált kezelése esetén Felhasználó kérheti, hogy a tárolt személyes adatokat az Adatkezelő tagolt, géppel olvasható (interoperábilis) formátumban a Felhasználó részére átadja, illetve technikai megvalósíthatóság esetén egy másik Adatkezelőnek továbbítsa. Az adathordozhatósághoz való jog nem érintheti hátrányosan mások jogait és szabadságait.

*   tiltakozáshoz való jog: a Felhasználó saját helyzetével kapcsolatos okokból tiltakozhat személyes adatai kezelése ellen, ha az adatkezelés közérdekű, közhatalmi jogosítvány gyakorlása keretében végzett feladat ellátásához, vagy az adatkezelő illetve harmadik fél jogos érdekeinek érvényesítéséhez szükséges. A Szolgáltatás nyújtásakor Adatkezelő a Felhasználó hozzájárulásával kezeli annak adatait, ezért tiltakozásra csak a hozzájárulás hiányában is elvégzendő kötelező adatkezelés (például eseti adattovábbítás) esetén van mód.

*   jogorvoslathoz való jog: lásd 7. pont

## 7\. Jogorvoslati lehetőségek

**Együttműködés az Adatkezelővel**

Ha a Felhasználó jogellenes adatkezelést tapasztal, hivatalos eljárás kezdeményezése előtt a célszerű panaszát először az Adatkezelőnek elküldenie, mivel így lehetőség nyílik arra, hogy az Adatkezelő a jogszerű állapotot helyreállítsa.

**Panasz**

A Felhasználó panasszal fordulhat a Nemzeti Adatvédelmi és Információszabadság Hatósághoz (NAIH), ha a rá vonatkozó személyes adatok kezelésével kapcsolatban jogsértés következett be.

Cím: 1055 Budapest, Falk Miksa utca 9-11. (Levelezési cím: 1363 Budapest, Pf.: 9.)

Hivatali kapu NAIH

E-mail: <a href="&#109;&#97;&#105;&#108;&#116;&#x6f;&#x3a;&#x75;&#x67;&#121;&#102;&#101;&#x6c;&#115;&#x7a;&#111;&#x6c;&#x67;&#x61;&#x6c;&#97;&#x74;&#64;&#110;&#97;&#x69;&#104;&#x2e;&#x68;&#x75;">&#x75;&#x67;&#121;&#102;&#101;&#x6c;&#115;&#x7a;&#111;&#x6c;&#x67;&#x61;&#x6c;&#97;&#x74;&#64;&#110;&#97;&#x69;&#104;&#x2e;&#x68;&#x75;</a>

**Bíróság előtti jogérvényesítés**

A Felhasználót megilleti a hatékony bírósági jogorvoslat is, ha a NAIH a panasz alapján nem jár el, azt elutasítja vagy megalapozatlannak minősíti. A felügyeleti hatósághoz címzett panasz mellett a Felhasználó az Adatkezelővel szemben közvetlenül a bírósághoz is fordulhat, ha a személyes adatainak kezelése során az Adatkezelő (vagy Harmadik személy) megsértette a személyes adatok védelmével kapcsolatos jogait. Az Adatkezelő elleni pert az Adatkezelő székhelye - vagy az érintett választásának megfelelően az érintett lakó- vagy tartózkodási helye - szerint illetékes törvényszék előtt kell megindítani. A törvényszék az ügyben soron kívül jár el.

## 8\. Az adatvédelmi tájékoztató módosítása

Az Adatkezelő bármikor dönthet arról, hogy a folyamatban levő adatkezelését új adatkezelési céllal egészíti ki, ezért az Adatkezelő fenntartja magának a jogot, hogy a tájékoztatót módosítsa. Az Adatkezelő a tájékoztató módosításáról a Felhasználót e-mail útján értesíti.

## 9\. Az adatkezelésre vonatkozó jogszabályok

Az EURÓPAI PARLAMENT ÉS A TANÁCS (EU) 2016/679 RENDELETE (2016. április 27.) a természetes személyeknek a személyes adatok kezelése tekintetében történő védelméről és az ilyen adatok szabad áramlásáról, valamint a 95/46/EK rendelet hatályon kívül helyezéséről (általános adatvédelmi rendelet) („GDPR") amelynek hatályos szövege [itt tekinthető meg.](http://eur-lex.europa.eu/legal-content/HU/TXT/PDF/?uri=CELEX:32016R0679&rid=1)

Az információs önrendelkezési jogról és az információszabadságról szóló 2011. évi CXII. törvény, amelynek hatályos szövege a [következő linken keresztül érhető el.](https://njt.hu/jogszabaly/2011-112-00-00)

## 10\. Hatálybalépés

A jelen adatvédelmi tájékoztató 2021. december 1. napján lép hatályba.
